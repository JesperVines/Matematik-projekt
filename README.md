# Matematik-projekt

Interpolation och bilder

Manipulation av bilder är en tillämpning där avancerade matematiska metoder används för att lösa ett flertal olika problem. Exempel är att ändra upplösning på en bild, eller att reparera skadade delar. Många tillämpningar inom bildbehandling kan formuleras som ett {\em interpolationsproblem}. Om delar av en bild är skadade kan vi betrakta vissa pixlar som obekanta; och beräkna lämpliga värden genom att utnyttja information från omgivande kända pixlar. I en dimension kan linjär interpolation användas. En funktion approximeras då med en rät linje. Denna metod är enkel och fungerar bra men den är inte enkel att generalisera till högre dimension (2D för bilder och 3D för filmer). Inom projektet skall vi därför undersöka möjligheten att formulera interpolationsproblemet med hjälp av differentialekvationer. Den metod vi skall implementera kan sedan användas för att lösa många olika problem inom bildbehandling.

Lämna känslorna hemma, här är det bara algebra som gäller va.
